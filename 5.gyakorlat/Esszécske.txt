JDK osztályok

Az 5. hét legelső feladata egy olyan Boost C++ program írása, amely kilistázza a JDK összes osztályát az src mappából.
A Boost egy olyan open-source C++ könyvtárak összessége, amelyek kiegészítik a C++ Standard Template Library-t.
 Előnye, hogy rengeteg különböző könyvtárból áll, amiket egymástól függetlenül lehet használni, így a forráskódban
 elég azt a könyvtárat includeolni, amelyet ténylegesen használ a kód.
Az src könyvtárban alkönyvtárak találhatóak, ezeken belül pedig vagy további alkönyvtárak, vagy
pedig .java kiterjesztésű fájlok vannak.
 A .java fájlok egy-egy JDK osztálynak felelnek meg, tehát ezeket fájlokat kell a programnak 
 a Boost.Filesystem könyvtár segítségével kilistáznia.
 Ezt az alábbi módon lehet megvalósítani:
Először deklarálunk egy std::string típusú path változót, ami az aktuálisan talált
elérési útvonalat fogja tárolni, illetve egy namelist nevű vektort,
 ami std::string típusú elemeket tárol, ez fogja tartalmazni a JDK osztályok neveinek a listáját. 
A Boost.Filesystem könyvtárban definiált osztályok felhasználásával meg tudjuk adni a vizsgálandó 
könyvtár elérési útját (boost::filesystem:path alkalmazásával),
 amely jelen esetben ./src, azaz az src könyvtár a forráskóddal közös könyvtárban van.
 Ezután a rekurzív könyvtár iteráló osztály (boost::filesystem:recursive_directory_iterator),
 a könyvtár bejegyzések vektor (std::vector <boost::filesystem:directory_entry>) és egy range-based 
 for ciklus segítségével
 végigiterálunk a teljes könyvtáron.
 A for cikluson belül a talált elérési útvonalat a path nevű stringben tároljuk, majd kiválogatjuk közülük azokat, 
 amelyek “.java”-ra végződnek. 
Az így kapott megfelelő végződésű stringeken további műveleteket végzünk el: először egy új std::string típusú,
 extractfile nevű változóban tároljuk a teljes elérési útból string::substr segítségével
 kivágott fájlnév stringet, ehhez meg kell keresni az elérési útban
 található legutolsó ‘/’ jelet. Majd a kapott fájlnévből kivágjuk ismét string::substr alkalmazásával 
 a .java végződést. Az eredmény egy extractname nevű, std::string típusú változó,
 amely már csak az adott JDK osztály nevét tartalmazza, ezek összességét pedig a már
 korábban deklarált namelist nevű vektorban tároljuk. 
Miután a for ciklus a könyvtárak végére ért, a fájlneveket tartalmazó vektort
ábécé-sorrendbe rendezzük (std::sort használatával), és egy további range-based for ciklus
segítségével kiíratjuk ennek a namelist vektornak az elemeit.
